# Motivációs levél FOT-382
# Miért szeretnék fotográfiát tanulni?

## Magamról

Dián Ákos vagyok, 2001. 10. 30.-án születtem Budapesten, bár életvitel szerűen csupán érettségim óta élek itt.

A fotográfiával mint műfajjal általános iskolában ismerkedtem meg, és bár rajz készségeim és tehetségem nem nagyon, kompozíciós készségeim annál inkább voltak. A fotózást, mint hobbi kezdtem el csinálni általános iskola 6.-os koromban, viszont igencsak hamar túl nőtt a *hobbi* szerepén.

Egy sor komoly családi trauma és megpróbáltatás után számomra a fotográfia jelentett egy afféle menedéket,  ahol kifejezhetem magamat, úgy, ahogy akarom, még akkor is, ha mindez a környezetemből csupán ellenszenvet és ellenállást szült.

Éppen emiatt nem is jártam művészeti iskolába soha. Nem is képzeltem el, hogy felvennének akár középiskolai szinten, hiszen nem tudok rajzolni, nem voltak emberek, akik bátorítottak volna, nem voltak sikeres művészek a családi vagy ismerősi körünkben. Egyszerűen szembe úsztam az árral.

## A fotóról

Igencsak nehezen kommunikálok szóban - ami gyakran furcsán hangzik a beszélgető társaimnak, hiszen szépen összetett mondatokkal, választékos szavakkal és kerek mondanivalóval tudok másokkal beszélni, de éppen ez az, amely elfedi azt, hogy mennyire nehezen is tudok szóban kommunikálni, hiszen ez nálam egy kompenzáció. Éppen ezért használok olyan szavakat, éppen ezért fogalmazom meg úgy a mondataimat, hogy azok biztosan ne legyenek félre érthetőek.

Ilyen kommunikációs problémáim nincsen a fotográfiával. A médium sajátosságai miatt is már sokkal egyszerűbbé teszi a kommunikációt számomra - ott van, meg lehet nézni.

Pontosan ez az, ami miatt szeretnék rést venni a MOME igencsak magas színvonalú képzésén, hiszen számomra ez a képzés tudná megadni nekem azt a fajta széleskörű vizuális és művészi kvalitásokat, amelyeket nem tudnék máshol megszerezni.

Autodidakta módon tanultam a fotográfiát. Bár volt részem formális fényképész felnőtt OKJ képzésben, de nem adott nekem az semmi olyat, ami fejlesztette volna bármely képességemet - legyen szó kompozícióról, művészeti kvalitásaimról, fotó szerkesztésről, stb.

A fotográfiám éppen emiatt igencsak széles skálán mozog. Nem tudnám magamat behatárolni, rendkívül sok minden érdekel. Sajtó, koncepcionális fény kísérletek, manipulálása a térnek az objektíven keresztül, - és még napestig tudnám sorolni.  

## A terveimről

Konkrét elképzelésem vannak, hogy mit szeretnék elérni a sikeres felvételim után. Szeretnék olyan fotó és fény kísérletimet megalkotni, amikhez eddig nem voltak meg a lehetőségeim, olyan technikai eljárásokkal szeretnék foglalkozni, amelyekkel itthon még talán senki más.

Mindezek mellet természetesen el szeretném sajátítani az ehhez szükséges tudást, hiszen teória nélkül, nincsen praxis sem. 

Számomra egy nyitott, befogadó alkotó tér meg tudná adni azt a lehetőséget, amelyre szükségem van ahhoz, hogy a tanulmányaim befejeztével sikeres tudjak lenni, akár művészetileg, akár szakmailag.

Remélem, hogy meggyőzte Önöket, az alábbi levelem, valamint a felvételi során nyújtott teljesítményemmel, hogy felvételt nyerjek, Önök nagy hírű egyetemére.

Üdvözlettel: Dián Ákos.
